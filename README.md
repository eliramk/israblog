לפני סגירה,
אמנם גיביתי כבר את הבלוג שלי, בפעם הקודמת שהיה חשש לסגירה, אבל הפעם רציתי לנסות לבצע גיבוי רציני יותר שישמר כמה שיותר ממאפייני הבלוג וייצור ארכיון אמיתי.

שימו לב, זה הרבה יותר טוב מגיבוי רגיל!

אז ראשית - גיבוי התכנים## .

מנגנון הגיבוי לצערי הרב לא משמר את המידע בצורה מסודרת, אלא בעיקר זורק את התוכן בערבוביה.
כדי לגבות את הבלוג על פי שנים, עם תגובות, צריך להשתמש בקישור הבא, ורק לשנות את השנה ב URL בכל פעם. (בשני מקומות, שימו לב)
http://israblog.nana10.co.il/edit/backup_this.asp?FromDay=1&FromMonth=1&FromYear=2003&ToDay=31&ToMonth=12&ToYear=2003&DocType=html&IncludeComments=on
(אם לא מופיע כלום, ודאו שאתם מחוברים לחשבון ובנוסף, שאכן יש תוכן בשנים שנבחרו.
לאחר שהדף עם התכנים מופיע, שומרים את הדף (כפתור ימני, save as, בוחרים web page - complete) בתיקיה נקיה על המחשב (תיקיית israblog) כשבתור שם מכניסים את השנה (חשוב, למען הסדר הטוב) ואז עוברים לשנה הבאה, עד 2017.

בסיום התהליך, תהיה לכם תיקיה שבה קבצי html ותיקיות על פי שנה.

זה הזמן לוודא שאכן שמרתם את כל השנים ולא פספסתם אף שנה.

גיבוי עיצוב הבלוג## 

גם לעיצוב הבלוג הנוסטלגי יש חשיבות בעיני. כדי לגבות את העיצוב, הולכים לדף כלשהו בבלוג (עדיף הדף הראשי של הבלוג) ושומרים באמצעות לחיצה על הכפתור הימני, save as ובפורמט complete.
חשוב מאד: לקובץ יש לקרוא template.html

אני נתקלתי בבעיות קלות בשמירת ה template שלי, בעיקר כי היו שם רכיבי פלאש ישנים שכבר לא פעלו.
שימו לב שרצוי לנטרל את כל המנגנונים שחוסמים פרסומות וכו׳, כדי לשמור כמה שיותר רכיבים.

גיבוי לפורמט וורד## 

אני לא אוהב את הפורמט הזה, אבל כגיבוי לגיבוי ורק כי אולי משהו שם יהיה שימושי, אני ממליץ לשמור גם גיבוי בפורמט הזה.
http://israblog.nana10.co.il/edit/backup_this.asp?FromDay=1&FromMonth=1&FromYear=2003&ToDay=31&ToMonth=12&ToYear=2003&DocType=doc&IncludeComments=on


עיבוד והמרת התוכן למשהו מסודר יותר## 

מתישהו, מזמן, כשיריב התלבט לאיזה פורמט לכתוב מנוע גיבוי, הפצרתי בו לאפשר ייצוא ל xml. זה היה לפני ש json היה נפוץ, והיה חוסך לי את השלב הזה, או לפחות הופך אותו לקל בהרבה.
כדי להמיר את קבצי ה html לפורמט מסודר יותר, אשב עכשיו לכתוב סקיפט פייתון שינסה:
- לזהות בהצלחה את הקטעים השונים
- לייצר קובץ xml יחיד שמכיל את כל הפוסטים (אני בד״כ מעדיף JSON, אבל כשמדובר בפוסטים עם הרבה שורות, עיצוב, תוכן וכו׳, מוטב XML)
- לנקות את ה template ששמרנו קודם.
